Hezký večer,
prostudovaly jsme všechny přihlášky na blížící se kurz PyLadies a ráda bych ti oznámila za celý organizační tým, že jsi mezi vybranými dámami! Takže doufáme, že můžeme počítat s tvou účastí na prvním setkání, které bude už příští týden... 
Jak jsme avizovaly, první sraz se koná v XY. v budově XYZ. Začínat budeme v XX hodin a protože v úvodu budeme říkat důležité věci týkající se organizace a průběhu kurzu, je lepší přijít s předstihem než pozdě. Ale to určitě nemusím psát. :) Končit budeme zhruba kolem XX. hodiny. 
Kromě úvodní prezentace PyLadies bude hlavní náplní prvního srazu instalace a seznámení se s příkazovou řádkou. Jakmile toto zvládneme, můžete začít programovat. :) 

Co budeš potřebovat:
notebook, nabíječku, osobně bych doporučila i zápisníček na poznámky
Pro jistotu si připrav také spojení na mou maličkost, pro případ bloudění apod. se vždy hodí - já jsem XYZ (jedna z organizátorek) a moje číslo je XXX XXX XXX.
Pokud máš v plánu pracovat na firemním či zapůjčeném notebooku, zkontroluj prosím, zda máš oprávnění k instalaci programů. Pokud ne, tak dej vědět a domluvíme se, jak na to.

Na závěr bych ráda dodala, že i pro nás je každý kurz v něčem nový, nejsme profesionální školitelé, ale dobrovolní nadšenci. Proto prosím omluvte případné nedokonalosti. Na konci každé lekce sbíráme zpětnou vazbu, abychom mohli kurz vylepšovat pro vás. :)

Co se týče komunikace - jsme na FB skupině PyLadies XXX, pokud tam nejsi, doporučuji se připojit. Jakékoliv dotazy tam můžeš psát a odpověď se dozví všichni. 

A teď ještě poslední důležitý bod: Protože se jedná o úvodní sraz, prosíme předem o potvrzení účasti, případně info, že nemůžeš přijít. Tím nám zároveň potvrdíš svoji účast na celém kurzu. 

Budeme se těšit v úterý!
Tvé budoucí kolegyně z PyLadies

