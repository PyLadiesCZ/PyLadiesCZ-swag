"""Návrh mailu pro holky, které už zjevně mají základy programování v malíku a mohly by nastoupit v průběhu kurzu"""

Hezký večer,
pozorně jsme prostudovaly všechny přihlášky do nadcházejícího kurzu PyLadies pro začátečníky a na několik z vás, včetně tebe, se obracíme se zvláštní nabídkou. Na základě tvých znalostí programování, které jsi napsala do přihlášky, bychom tě totiž chtěly přizvat až na pokročilejší témata v kurzu, neboť nemá dle našeho názoru smysl učit tě pracovat s příkazovou řádkou a vysvětlovat, co je to proměnná nebo řetězec. 
Na stránkách http://pyladies.cz/xyz si prosím pozorně projdi materiály, které jsou seřazeny po jednotlivých lekcích a napiš nám, která témata by už pro tebe byla přínosná a zajímavá. 

Do té doby, než se dostaneme k tvým tématům, měla bys: 
- samostatně si procvičovat Python na domácích projektech s využitím našich materiálů, začít chodit až na témata, co tě budou zajímat (pokud při procvičováni narazíš na cokoliv, co budeš potřebovat dovysvětlit, neboj se zeptat na FB skupině PyLadies Praha)
- nebo můžeš chodit na srazy ze začátku jako vedlejší koučka. To znamená, že budeš ostatním holkám pomáhat na hodinách řešit jejich záseky během jejich prvních programovacích pokusů 

Dej prosím vědět co nejdříve, co by ti vyhovovalo a domluvíme se posléze na podrobnostech. 
Srdečně zdraví,
tým PyLadies Praha
